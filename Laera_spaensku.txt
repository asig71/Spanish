Að læra spænsku í Arenales Del Sol

Ég er á leiðinni frá El Madrid
Í átt að fallegri strönd
Ögn ringlaður rangla eftir göngugötu
Það er morgun
 
Ég veit ekki hvar ég er ?!
Ég veit ekki hvernig ég komst hingað
ég veit bara að ég sakna þín

Við Miramar er leikvöllur fyrir börn
Þar stendur kona í rauðum kjól
Kannski er þetta hún
Það er rólegt, logn og sól

Kem nær gylltri fallegri strönd
Geng framhjá stólum fyrir aldraða
og lömuð börn
svo þau geti i farið í sjóinn

Þau eru að fá sér snæðing í skugga
Kennarar hjálpa þeim í sjóinn
Smiðir ditta að kofa sem er athvarf
sem Spánn bjó til 

Á húsinu stendur: 
Comunales Arenales
Þau kunna þetta hérna á Spáni !
Jeminn eini ! Þetta er fallegt 

Flamingó fuglar fljúga oddaflug 
fyrir ofan 
Sjórinn hreinn, grænn og blár
Hér er allt fólk velkomið !

Sporin þyngjast í sandinum
Ég missi hjartað 
í fjöruborðinu 

Og klökna?
Af óvæntri gleði
Á fallegum stað 

Í Arenales Del Sol

(Juní 2022)
